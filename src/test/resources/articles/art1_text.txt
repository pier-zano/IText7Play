Nel racconto “Silver Blaze”, Sherlock Holmes è alle prese con il caso del duplice delitto del furto dell’omonimo cavallo da corsa e dell’assassinio del suo allenatore. 
Sherlock risolve brillantemente il caso con questa intelligente osservazione. Parlando con l’ispettore Gregory di Scotland Yard, che proprio non sembra capire, dice:

Gregory: “C’è qualche altro punto su cui vorrebbe attirare la mia attenzione?”

Holmes: “Sul curioso avvenimento del cane durante la notte.”

Gregory: “Il cane non ha fatto nulla durante la notte.”

Holmes: “E’ stata propria quella la cosa curiosa.”

Nella notte in cui è avvenuto il delitto, il mastino di guardia alla stalla non ha abbaiato. Quindi doveva conoscere l’assassino. Sherlock scopre così che l’assassino è il padrone del cane, l’ex allenatore del cavallo da corsa. Pertanto qualcosa che non è accaduto spiega un evento.

Per il nostro paese, e soprattutto per i nostri giovani, il delitto si chiama mancanza di futuro: è il portato di una crescita (quasi) zero che incatena la nostra economia da circa un quarto di secolo e spinge i giovani, a centinaia di migliaia, ad abbandonare definitivamente il paese. 
Tra 1998 ed il 2017 in Italia si è registrata la più bassa crescita del reddito per lavoratore attivo (in giallo nella figura 1), e del pil (puntino rosso nella figura 1), rispetto a tutti gli altri paesi della zona euro, compresi Grecia, Portogallo, Spagna e Cipro, dove la crisi del debito ha avuto conseguenze ben più gravi che da noi.